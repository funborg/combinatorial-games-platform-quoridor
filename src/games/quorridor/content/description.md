_Opis:_ Quoridor jest strategiczno-logiczną grą planszową, w której gracze rywalizują o dotarcie na przeciwny koniec planszy. Plansza składa się z 81 kwadratowych pól, a każdy gracz posiada 10 płotków, które może wstawiać pomiędzy kwadratowe pola, tym samym utrudniając przeciwnikowi poruszanie się. Gracz, który jako pierwszy dotrze na linię startową swojego rywala, zostaje zwycięzcą.

_Zasady:_ Na początku pionki graczy ustawiane są pośrodku przeciwległych krawędzi planszy. Gracz, który rozpocznie rozgrywkę wybierany jest losowo. Celem gry jest dotarcie do startowego rzędu przeciwnika. Gracze poruszają się na zmianę, o jedno pole w dowolnym kierunku. Zmiana tury następuje po wykonaniu ruchu. Każdy z graczy ma do dyspozycji 10 płotków, które może wykorzystać do uniemożliwienia rywalowi dalszego przejścia. Nie wolno przeskakiwać przez płotki, ani całkowicie zablokować przeciwnika - zawsze musi istnieć przynajmniej jedno przejście. Postawienie płotka również oznacza koniec tury. W przypadku, gdy pionki graczy znajdą się na sąsiadujących polach, gracz do którego należy kolejny ruch może przeskoczyć pionek rywala.