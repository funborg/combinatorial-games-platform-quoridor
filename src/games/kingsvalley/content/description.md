### _Opis:_
King's Valley to gra przeznaczona dla dwóch graczy rozgrywana na szachownicy o wymiarach 5x5. Do dyspozycji każdego z graczy jest pięć figur - cztery piony i jeden król.

### _Zasady:_

***Przebieg gry:***
Grę zaczyna gracz biały, który w pierwszym ruchu może ruszyć się tylko którymś z pionów. Dalej gracze wykonują ruchy na przemian - od drugiego ruchu również królem.

Wszystkie figury poruszają się tak samo - poziomo, pionowo lub ukośnie (łącznie 8 kierunków), ale muszą kontynuować swój ruch "do oporu" - czyli do momentu, gdy dotrą do wolnego pola obok krawędzi planszy lub innej figury. Żaden pion nie może zająć centralnego pola, ponieważ równałoby się to z zablokowaniem możliwości zakończenia rozgrywki.

***Zakończenie gry:***
Rozgrywka dobiega końca w momencie, gdy jeden z króli zajmie pole oznaczone symbolem słońca. Wygrywa również ten, który zablokuje króla przeciwnika w ten sposób, że nie będzie on mógł wykonać żadnego posunięcia (tzw. pat).